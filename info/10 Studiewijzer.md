# Inleiding wetenschappelijk programmeren

Welkom bij inleiding wetenschappelijk programmeren! Komende tijd ga je werken met de programmeertaal Python, om te leren wetenschappelijke problemen uit de verschillende bètawetenschappen op te lossen.

Deze module kun je opvatten als een "cursus programmeren". Deze cursus is bedoeld voor mensen die nog helemaal geen ervaring hebben met programmeren. Trouwens: het is ook heel leuk om de cursus met z’n tweeën te doen, dan kun je discussiëren over hoe je de problemen aanpakt.

De cursus bestaat uit vier modules, waarin je steeds meer leert over programmeren, maar vooral hoe je complexe problemen gestructureerd kunt aanpakken. Je kunt voor elke module kiezen uit opgaven rondom verschillende wetenschapsgebieden (zorg dat je voor elke module één van de opties doorlopen hebt!).

De modules zijn steeds opgedeeld in vier blokken. Hieronder kun je direct aan de slag door bij elke module één van de opties te kiezen.

#### Module 0
Vind je het moeilijk om "in het diepe te duiken" en wil je liever (een tijdje) stap-voor-stap met Python beginnen? Begin dan met [deze online python cursus](https://cscircles.cemc.uwaterloo.ca/nl/).

#### Module 1

 - Piramides tekenen en beklimmen met behulp van [algoritmen](/algoritmen/inhoud)

#### Module 2

 - *optie*: bepaal de [integraal](/integreren/inhoud) van ingewikkelde functies
 - *optie*: duik in de wereld van [getaltheorie](/getaltheorie/inhoud)


#### Module 3
kies uit:
 - *optie*: bestudeer de natuurkundige regels van [beweging](/beweging/inhoud)
 - *optie*: bereken je voordeel bij [Monopoly](/monopoly/inhoud)
 - *optie*: bestudeer de [populatiedynamica](/prooi-predator/inhoud) van konijnen en vossen.

#### Module 4
 - analyseer alle KNMI temperatuur-metingen van de 20ste eeuw: [Big Data](/big-data/inhoud)!


## Leerdoelen

Wat willen we dat je kunt aan het einde van deze cursus?

- Je kunt een omschrijving van een programma omzetten naar werkende code.
- Je kunt bijgeleverde bibliotheken gebruiken in je eigen programma’s.
- Je kunt code overzichtelijk en beter leesbaar maken door een consistente stijl toe te passen.
- Je kunt bepaalde programmeerfouten opsporen en verbeteren.

Deze dingen kun je alleen maar leren door veel te oefenen met programmeren. Daarom zitten er veel opdrachten in de cursus waar je zelf aan de slag moet. Daarbij is het niet gek als je nog even niet precies weet hoe alles werkt, maar toch de problemen probeert op te lossen.

## Colofon

Dit materiaal is gebaseerd op de cursus "[Inleiding programmeren](https://inleiding.mprog.nl/)". Door Martijn Stegeman en Ivo van Vulpen.

Wil je dit materiaal hergebruiken? Dat mag en is ook precies de bedoeling!

#### Colofon van het originele materiaal

Deze cursus is gemaakt door Martijn Stegeman (<mailto:martijn@stgm.nl>) en Ivo van Vulpen (<mailto:ivo.van.vulpen@nikhef.nl>) (opdrachten en ontwerp). We hebben veel hulp gehad van studenten en assistenten die de cursus hebben uitgeprobeerd of eigen ideeën bijgedragen. Speciale dank gaat naar:

- Jelle van Assema (opdrachten en checkpy)  
- Marianne de Heer Kloots (revisie en testen)  
- Maarten Inja (DNA-opdracht)  
- Huub Rutjes (films)
- Luca Verhees (artwork semester of code)

Materiaal in deze cursus is gedeeltelijk ontleend aan de volgende creative commons-bronnen:

- 6.189 A Gentle Introduction to Programming Using Python van Sarina Canelake <http://ocw.mit.edu>
- 6.00 Introduction to Computer Science and Programming, Fall 2008 van Eric Grimson en John Guttag <http://ocw.mit.edu>
- CS50 Introduction to Computer Science I van David Malan <http://cs50.tv/>
- 6.0001 Introduction to Computer Science and Programming in Python van Ana Bell, Eric Grimson en John Guttag <http://ocw.mit.edu>
- Think Python van Allen B. Downey <http://greenteapress.com/wp/think-python/>

Voor alle materialen op deze website berust het auteursrecht bij Martijn Stegeman en Ivo van Vulpen. De cursus is in huidige vorm gepubliceerd onder een creative commons-licentie en mag op allerlei manieren hergebruikt worden; zie de link onderaan de pagina.
